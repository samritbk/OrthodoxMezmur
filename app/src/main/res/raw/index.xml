<bigData>
<mezmur id="1" title="በገና የልዕል ኣለኹ" category="3">
<azmach>
በገና የልዕል ኣለኹ ኣሰንዩ ዝተረፈ
ከበሮ ጸናጽል እምብልታ ብቅኔ ማህሌት ውዳሴ
ከናድዮ ክጽውዕ ስሙ አይርብርብን ኢየ ገና
ክዝምረሉ ንእግዚኣብሔር ብሓድሽ መዝሙር ምስጋና
</azmach>
<teref>
ተላዒለ  ክውርውር ድምጺ ምስጋና ከናፍረይ ኣፈልፊለ
ተላዒለ  ልሳነይ ትምሰክር አላ ምድሓኑ ርኤ ዓጊበ
ተላዒለ እግረይ ናብ ውሽጢ መቕደስካ እነኹ ኣንጊሀ እግስግስ
ተላዒለ  ከመ በርቱዕ ጋላቢ ፈረስ ብምስጋና ይመላለስ
ንዑ ንሕበር ብምስጋና ንዑ ንሕበር ብውዳሴ
ንዑ ንሕበር ብኣምልኾ ንዑ ንሕበር ኣብ ጉባኤ

***

ክዝምርየ  ሂወተይ ኣብ ፍቕሩ የንሳፍፍ ልበይ ፍጹምተመሲጡ
ክዝምርየ  ትእዛዙ ሓጎስ ሂቡኒ ምንባረይ ብኡ ጥዒሙ
ክዝምርየ  ውሽጠይ ሰላም መሊእዎ ብጸጋ ዓብዩ ሂወተይ
ክዝምርየ  ዘልኣለም ክከውን ናቱ ፍቕሩ ፍቕሪ ኣሕዲሩለይ
ንዑ ንሕበር ብምስጋና ንዑ ንሕበር ብውዳሴ
ንዑ ንሕበር ብኣምልኾ ንዑ ንሕበር ኣብ ጉባኤ

***

ከመስግንየ  ክስለፍ ቆይመ ንኽብሩ ምስኡ ክነብር ጸኒዐ
ከመስግንየ  ትእዛዙ ኣሳልዩኒ ብኡ ደው ክብል በቒዐ
ከመስግንየ  በገናይ ከልዕል ክቓኒ ክዝክር ዓቢ ውእለቱ
ከመስግንየ  ካብ ውሽጢ ልበይ ዝወጸ ምስጋናይ ክበጽሕ ዩ
ንዑ ንሕበር ብምስጋና ንዑ ንሕበር ብውዳሴ
ንዑ ንሕበር ብኣምልኾ ንዑ ንሕበር ኣብ ጉባኤ
</teref>
</mezmur>
<mezmur id="2" title="ሰላም ሰፊኑለይ" category="3">
<azmach>
ሰላም ሰፊኑለይ ቀሲኑ ልበይ
ኣብ ጎነይ ምስ ኮንካ ለዋህ ኣምላኸይ(x2)
ውዳሴ ምስጋና ኮይኑ ዕላማይ
ውሽጠይ መሊኡ ‘ሎ ፍቕርኻ ጎይታይ(x2)
</azmach>
<teref> ይኣክል ምስ በልካ ኩሉ የቋርጽ ‘ዩ
እቲ ናይ ጥፍኣት ማዕበል ምንጩ ይነቅጽ ‘ዩ
ጭንቀተይ ርሒቑ ብብዝሒ ምሕረትካ
ኣስተማቒረዮ’ቲ ምሉእ ሰላምካ ***
ነፍሰይ ከጸናንዕ ወላ እንተፈተንኩ
ሓይልኻ ዘንጊዐ ኮለል እንተበልኩ
ሕጅ’ስ ፈሊጠዮ ‘ቲ ኩሉ ሽግረይ
ምሳኻ ‘ዩ ዘሎ ምስጢር ናይ ሰላመይ ***
ምሳይ እንተሊኻ ይዝሕል’ቲ ንፋስ
ሓፍ ኮፍ ዝብል ባዕበል የለን ዝንቀሳቐስ
ኣንታ ቅዱስ ጎይታ ናይ ሰላም ሓለቓ
ሓዘነይ ኣብቂዑ ብከኣልነትካ  ***
ንሞት ዝሰዓርካ ብዓቢ ሓይልኻ
ጸልማት ተቐንጢጡ ደሚቑ ብርሃንካ
ወዲቖም ረጊፎም እቶም ዝፈርሁኻ
ኤልሻዳይ እግዚኣብሔር ግሩም’ዩ ስራሕካ</teref>

</mezmur>
<mezmur  id="3" title="ብሰማይ ንእግዚኣብሔር" category="3">
<azmach>ብሰማይ ንእግዚኣብሔር ምስጋና
ኣብ ምድሪ ንወዲ ሰብ ሰላም
ተወሊዱልና መድሓኒ ዓለም(x2) </azmach>

<teref>እቲ ናይ ሞት ዘመን መወዳእትኡ ምስ ቀረበ
ቃል ዝኣተወሉ ግዜ ምስ በጽሐ
ካብ ድንግል ማርያም ጎይታ ተወሊዱ
መንደቅ ጽልኢ ብቕልጽሙ ፈሪሱ  ***

ሰላም ተኣዊጁ ናጽነት ህይወት
ተወሊዱልና ናይ ዓለም መድሓኒት
ናይ ሰማይ ዜማ ተሰምዐ ኣብ ምድሪ
ብኣፈ መላእክት ንእግዚኣብሔር ክብሪ ***

ቃሉ ኣይረስዐን ናይ ምሕረት ኪዳኑ
እቲ ናይ ምድሓን ዕለት ካብ ኣፉ ዘውጽኣሉ
ማሕላኡ ጽኑዕ ጣዕሳ ውን ዘይብሉ
ንዘድሓነና  ዕልል ንበለሉ
***
ዘጸናንዕ ድምጹ ተሰምዐ ኣብ ኤፍራታ
ኣብ ዱር ርኢናዮ ንናይ ፍጥረት ጎይታ
ኣብ ዝቖመሉ ኣብ ዝሓድረሉ ስፍራ
ኣብ ጎቦ ጽዮን ክንሰግደሉ ኢና</teref>

</mezmur>
<mezmur  id="4" title="ኣምላኽ ፍቐደለይ" category="3">
<azmach>
ኣምላኽ ፍቐደለይ ክነብር ኣብ ቤትካ
ከም ዝፈቐድካሎም ንጻድቃን ባሮትካ
ብፍጹም ክመስሎም ነቶም ቅዱሳንካ(x2)
</azmach>
<teref>
ከመስግነካ’የ  ኣብ መላእ ህይወተይ
ክውድሰካ’የ ብኩሉ ዘመነይ
ፍጹም እንከይምለስ ጎይታ ሃሉ ኣብ ጎነይ
ብዓይኒ ምሕረትካ ደምስሶ ኣበሳይ(x2) ***
ነቶም ዘፍቅሩኻ ኣብሊጽካ ተፍክሮም
ትእዛዝካ ዘኽብሩ ደቂ ኣዳም ኩሎም
ተበጊሰ ኣለኹ ኣነ’ውን ክስዕቦም
ጸጋኻ ሃበኒ ክስዕብ ኣሰሮም(x2) ***
ብህገፍ ኣለኹ ብምሕረትካ ሰናይ
ፍጹም ከይጸብጸብካ ንእከይ በደለይ
ጎይታ ሓብረኒ ናይ ሂወት  መንገደይ
ኣነ ከይጠፍኣካ በለኒ ውሉደይ(x2)
</teref>
</mezmur>

<mezmur  id="5" title="ኤልሻዳይ’ዩ ጎይታይ" category="3">

<azmach>
ንእግዚኣብሔር ጸዋዕክዎ ክድግፈኒ
ኣብ ውድቀት ድኻመይ ሓይሊ ክኾነኒ
ኤልሻዳይ’ዩ  ጎይታይ ኩሉ ዝከኣሎ
ብኩሉ ምሉእ’ዩ የለን ዝጎደሎ
</azmach>
<teref>
ስግር ደረት ቤትካጋሪዱኒ ድነ
ጩራ ባና ሕይወት ንተስፋ ስኢነ
እቲ ለዋህ ልብኻ ደንገጸ ብኡነት
ብርሃን ፈነወለይ ቀንጢጡ ደልሃመት ***
ኣመና ክልህልህ ብሰንኪ ጾር ሓጢኣት
እንቅዓ ከስተንፍስ ክስእን ሃለዋት
ከም እከይ በደለይ ምስ ሰኣንኩ ስፍረ
ይቕረ’ዶ እሞ ኢልካለይ ክንዲ ሕነ ኩራ  ***
ብስዉር ልቦናይ ብንጹህ ሕልና
ብዜማ ናይ ያሬድ ናይ ዳዊት በገና
ነቲ ቅዱስ ስምክ ምስጋና ከቕርብ
ኣምላኽ ልግሲ ኢኻ’ሞ ጸጋኻ እትህብ
***
ነዛ ሓጻር ዕድመይ ሓጎስ ተመንየ
ፋሉል ንከይከይድ ካባኻ ተፈልየ
መፈጸምታ ጉዕዞይ ንኽጽብቐለይ
ስጉሚ ጉያ እግረይ ናብ ቤትካ በለለይ
</teref>
</mezmur>
<mezmur  id="6" title="ተመስገን ከመስግነካ’የ" category="3">
<azmach>
ተመስገን ከመስግነካ’የ
ንሳህሊ ምሕረትካ ንፍቕርኻ ርእየ
ተመስገን ስዓበኒ ኢልካኒ
ብቕኑዕ ጎደና መሪሕካኒ</azmach>
<teref>
ፈሊኻ ጸዊዕካኒ ንስምካ ከልዕል ንሰንደቕ ዕላማይ
ኣሰሊፍካኒ እሙን ክኸውን ትጉህ ዓቀይታይ
ኣጽዋረይ ሒዘ ኣንጊሀ ክውፍር
ዝተቐደሰ መንግስትኻ ከኽብር
ኣብ ጸግዒ ቤትካ ኣብ ጽላል ክሓድር
እሙን ባርያኻ ተሰምየ ክነብር
***
ድሕሪት ንኸይጥምት ኣእጋረይ ሓልወኒ ካብ በሊሕ መላጸ
ኣይትሕደገኒ ከገልግለካስ ሓንሳብ እየ ቆሪጸ
ምስ ክልተ ጎይቶት ሓንኪሰ ከይነብር
ሕማቕ  ከይከውን ሰነፍ ወተሃደር
ዕርፈይ ኣጽኒዐ ንቕድሚት ክጥምት
ኣሰንየኒ ክሳብ እታ ዕለት
*** ብስምካ ክወናጨፍ ዘንደልህጽ ኩናት ናይ ምድሓንካ ቀስቲ
ኣብ የማነይ እልፊ ኣብ ጥቓይ’ውን ሽሕ ክወድቁ ጸላእቲ
በጃ ባሮቱ ነፍሱ ዝህብ ንጉስ
ኣብ ምድሪ የለን ዘደንቕ’ዩ ናትካስ
ንሕናስ ንስመ ከም ኣገልገልትካ
ተገልገልናዮ ይበዝሕ ካባኻ
</teref></mezmur>
<mezmur  id="7" title="ብሰማይ ንእግዚኣብሔር" category="3">
    <azmach>ብሰማይ ንእግዚኣብሔር ምስጋና
ኣብ ምድሪ ንወዲ ሰብ ሰላም
ተወሊዱልና መድሓኒ ዓለም(x2) </azmach>

<teref>እቲ ናይ ሞት ዘመን መወዳእትኡ ምስ ቀረበ
ቃል ዝኣተወሉ ግዜ ምስ በጽሐ
ካብ ድንግል ማርያም ጎይታ ተወሊዱ
መንደቅ ጽልኢ ብቕልጽሙ ፈሪሱ  ***

ሰላም ተኣዊጁ ናጽነት ህይወት
ተወሊዱልና ናይ ዓለም መድሓኒት
ናይ ሰማይ ዜማ ተሰምዐ ኣብ ምድሪ
ብኣፈ መላእክት ንእግዚኣብሔር ክብሪ ***

ቃሉ ኣይረስዐን ናይ ምሕረት ኪዳኑ
እቲ ናይ ምድሓን ዕለት ካብ ኣፉ ዘውጽኣሉ
ማሕላኡ ጽኑዕ ጣዕሳ ውን ዘይብሉ
ንዘድሓነና  ዕልል ንበለሉ
***
ዘጸናንዕ ድምጹ ተሰምዐ ኣብ ኤፍራታ
ኣብ ዱር ርኢናዮ ንናይ ፍጥረት ጎይታ
ኣብ ዝቖመሉ ኣብ ዝሓድረሉ ስፍራ
ኣብ ጎቦ ጽዮን ክንሰግደሉ ኢና</teref></mezmur>

<mezmur  id="8" title="ሰላም ሰፊኑለይ">
    <azmach>
ሰላም ሰፊኑለይ ቀሲኑ ልበይ
ኣብ ጎነይ ምስ ኮንካ ለዋህ ኣምላኸይ(x2)
ውዳሴ ምስጋና ኮይኑ ዕላማይ
ውሽጠይ መሊኡ ‘ሎ ፍቕርኻ ጎይታይ(x2)
</azmach>
<teref> ይኣክል ምስ በልካ ኩሉ የቋርጽ ‘ዩ
እቲ ናይ ጥፍኣት ማዕበል ምንጩ ይነቅጽ ‘ዩ
ጭንቀተይ ርሒቑ ብብዝሒ ምሕረትካ
ኣስተማቒረዮ’ቲ ምሉእ ሰላምካ ***
ነፍሰይ ከጸናንዕ ወላ እንተፈተንኩ
ሓይልኻ ዘንጊዐ ኮለል እንተበልኩ
ሕጅ’ስ ፈሊጠዮ ‘ቲ ኩሉ ሽግረይ
ምሳኻ ‘ዩ ዘሎ ምስጢር ናይ ሰላመይ ***
ምሳይ እንተሊኻ ይዝሕል’ቲ ንፋስ
ሓፍ ኮፍ ዝብል ባዕበል የለን ዝንቀሳቐስ
ኣንታ ቅዱስ ጎይታ ናይ ሰላም ሓለቓ
ሓዘነይ ኣብቂዑ ብከኣልነትካ  ***
ንሞት ዝሰዓርካ ብዓቢ ሓይልኻ
ጸልማት ተቐንጢጡ ደሚቑ ብርሃንካ
ወዲቖም ረጊፎም እቶም ዝፈርሁኻ
ኤልሻዳይ እግዚኣብሔር ግሩም’ዩ ስራሕካ
</teref>
</mezmur>



<mezmur  id="9" category="1" title="ክንዝምር ኢና ንእግዚኣብሔር">
<azmach>
ክንዝምር ኢና ንእግዚኣብሔር`2
ክንዝምር ኢና ንጎይታ
ዝድግፈና ብኣእዳዉ
ስለ’ቲ ዓቢ ውዕለቱ</azmach>
<teref>መከራ ፈርኦን ኣብቂዑ
ነጻ ኣውጺእና ብሓይሉ
ብሰላም ፍቕሪ መርሓና
ደቁ ጌሩና ኣይገደፈናን(x2) ***
ዝተኣምነ’ዩ ግኑን ፍቕሩ
ፍቕሩ ጽኑዕ ኢዩ ንዘመን
ዘይምነው ህያው ቲ’ቃሉ
ዘውትር ንዝክር መስቀሉ(x2) ***
ሰላም’ዩ ትጉህ ጓሳና
ዘይድቅስ ለዋህ ኣምላኽና
ኣብ ብርሃን ኢዱ ደቂስና
ጸልማት ብሰላም ወግሓልና(x2) ***
ፍቕሪ’ዩ ጎይታ ዘልኣለም
ሂወት ሂቡና ንዓለም
ንሕና’ውን ንኣምኖ ኢና
ከም ዝኾነ ሕያው ኣምላኽና (x2) </teref></mezmur>
<mezmur id="10" category="1" title="ሆሳእና ብ ኣርያም">
<azmach>
ሆሳእና ኣብ ኣርያም
ሆሳእና ኢልና ነቕርብ ምስጋና
</azmach>
<teref>

ሆሳእና በሉ ሆሳእና
ንወልድ ኣምላኽ ሆሳእና
ትሕትና ዘርኣየና ሆሳእና
ስሙ ይባረኽ ሆሳእና
***

ሆሳእና በሉ ሆሳእና
ንናይ ሰማይ ንጉስ ሆሳእና
ብግርማ መጺኡ ሆሳእና
ንዓና ክቕድስ ሆሳእና
***

ሆሳእና በሉ ሆሳእና
ንወልደ ዳዊት ሆሳእና
ነብያት ብትምኒቶም ሆሳእና
ዝተዛረብሉ ሆሳእና
ሃዋርያት ብወንጌል ሆሳእና
ንዝሰበኽሉ ሆሳእና
***

ሆሳእና በሉ ሆሳእና
ንኣምላኽ ምሕረት ሆሳእና
ተወልደ ካብ ድንግል ሆሳእና
ከም ሕጻናት ሆሳእና
ንዝሰገድሉ ሆሳእና
ኣብ ደምበ ጓሶት	ሆሳእና
ደቂ ኣዳም ኩሉ	ሆሳእና
ከምኡ’ውን መላእክት	ሆሳእና
</teref>
</mezmur>
<mezmur id="11" category="2" title="ጸሓይ">
<azmach>
ጸሓይ(x2)
ጸሓይ ሰረቀ(x2)
ጸሓይ ሰረቀ ክርስቶስ ተጠምቀ(x2)
</azmach>
<teref>
በጎል(x2)ኣማኑኤል በጎል(x2) ኣማኑአል
እግዚኣብሔር ፍቕሩ ምስ ገለጸልና ንሓደ ወዱ ንዓና ሃቡና
ስጋ ወሲዱ ካብ ኣዴና ሓጥያትና ኩሉ ንከርሕቐልና
ዕልል(x2) ደስ ይበለና(x2)
***
መድሓኒ ተወሊዱ ሓራ ኣውጺኡና ዮሓንስ ኣጥሚቑ ዓወት ረኺብና
ኣንቲ ዮርዳኖስ ክንደይ ተዓዲልኪ(x2)
ናይ እግዚኣብሔር መንፈስ ኣብ ወሪዱልኪ
ናይ ዓለም መድሓኒት ተጠሚቁልኪ
</teref>
</mezmur>
<mezmur id="12" category="2" title="ዮሓንስኒ ያጥምቅ">
<azmach>
ዮሓንሰኒ ያጥምቅ(x4)
በሄኖን(x4) በማዕዶተ ዮርዳኖስ
</azmach>
<teref>
ጠምቱ ትሕትናኡ ያጥምቅ ጽድቁ ተመልከቱ ያጥምቅ
ብኢድ ናይ ባሪኡ ያጥምቅ ናይ ጎይታ ጥምቀቱ ያጥምቅ
***
መናኒ ዓለም ኢካ ያጥምቅ ቅዱስ ባሕታዊ ያጥምቅ
ተጠምቐ ብኢድካ ያጥምቅ ኢየሱስ ናዝራዊ ያጥምቅ
***
ተሰዊሩ እንከሎ ያጥምቅ ካብ ዓለም ተፈልዩ ያጥምቅ
ኣዋጅ ስምዑ በለ ያጥምቅ ሕጉ ኣለልዩ ያጥምቅ
***
ንስሓ ኣተዉ ያጥምቅ እናተናዘዙ ያጥምቅ
ብስብከት ዮሃንስ ያጥምቅ ንእግዚኣብሔር ተገዝኡ ያጥምቅ
***
ጎይታ ናይ ሰማያት ያጥምቅ ምድራዊ ከጥምቆ ያጥምቅ
ተገሊጹ ምስጢራት ያጥምቅ ዘብርህ ንጽድቁ ያጥምቅ
</teref>
</mezmur>
<mezmur id="13" category="2" title="ናይ ኣዋጅ ነጋሪ ቃል">
<azmach>
ናይ ኣዋጅ ነጋሪ ቃል ኣብ በረኻ ሓየለ
ንመንገዲ እግዚኣብሔር ኣቕንዑ እንዳበለ
ነቲ ምስክርነቱ ዮሓንስ ካብ ሃበና
ቅኑዕ መንገዲ ይኹን ንጎይታ ልብና
</azmach>
<teref>
ናይ ደናግል መመክሒት ናይ ነብያት ገዳም	/2/ ኣዝ
ኣውደኣመትና ባርክልና ድንግል ማርያም
እቲ ከረን ይትሓት ይቕናዕ እቲ ቄናን
እንተዘይተዓርዩ  መንገዲ የብልናን
***
ንመንገዲ እግዚኣብሔር ንከተል ኩልና
ምእንቲ ክንኣቱ ኣብ መጻኢ ተስፋና
***
ክፍኣትን ተንኮልን ካብ ልብና ይርሓቕ
ፍቕርን ርህራሄን ኣብ ውሽቲና ይነደቕ
ነቲ ስግኡን ደሙን ብክብሪ ረኺብና ኢና
ሂወት ክኮነልና ኣብ ኣምላኽ ተማሕጺንና
***
ክልተ ክዳን ዘለዎ ክዳን ካብ ዝእክብ
ነታ ካልአይቲ  ንዘይብሉ ይሃብ
ካብ ኩሉ በደልና ኣንጽሃና በጃኻ
ብክፉእ ከይንጠፍእ ንዓና ባሮትካ
</teref>
</mezmur>
<mezmur id="14"  category="3" title="ኪዳነ ምሕረት ኪዳነ ኮነ">
<azmach>
ኪዳነ ምሕረት ኪዳነ ኮነ
ምሕረት ረኺቡ ብኣኺ ዝኣመነ(x2)
</azmach>
<teref>
ኣብ ምድሪ ኣብ ሰማይ ቃልኪዳንኪ ጽኑዕ
ምሕረት ዘውህብ’ዩ ንሓጥእ ንውጹዕ
በረኸት ቤተይ ክብረይ ስልማተይ
ኪዳነ ምሕረት ንዒ ናባይ ኣደይ(x2)
***
ዝጠፍኡ ነፍሳት ናባኺ ቀሪቦም
ንኣደነትኪ ሎሚ ተረዲኦም
ነድሪ ጸላኢ ናባና ኣይሰርሕን
ከለኺ ኣዴና ናባና ኣይቀርብን(x2)
***
ዘለኒ ፍቕሪ ኩሉ ትፈልጥዮ
ዝተረበሸ ልበይ ኣህድእዮ
ብእምነት ቆይመ ወድኺ ኣሚነ
መን ይስዕረኒ ምሳኺ እንተኾይነ(x2)
***
ንዓለም ኩሉ ንህዝቢ ኤርትራ
ሰላም ኣውርዲ ሓደራኺ ኣዴና
ከይንፈላለ ፍጡራት ናይ ዓለም
ብፍቕሪ ለውሃት ክንነብር ዘልኣለም(x2)
</teref>
</mezmur>
<mezmur id="15" category="3" title="ንማርያም">
<azmach>
ንማርያም(x2)
ክንዝምር ኢና ንዘልኣለም(x2)
</azmach>
<teref>
ዝተዓጽወት ማዕጾ ንዘልኣለም
ኢሉ ሕዝቅኤል ንዘልኣለም
ንጽህቲ ብሓቂ ንዘልኣለም
ብፍጹም ድንግል ንዘልኣለም
ኣብነት ጌርና ንዘልኣለም
ንሕና ንዓዓ ንዘልኣለም
ብፍጹም ፍቕሪ ክዝምር ኢና (x2)
***
ለዋህ ርግቢት ንዘልኣለም
ሰላም ኣብሳሪት ንዘልኣለም
ንጸልማት ሕይወተይ ንዘልኣለም
ብርሃን  መብርሂት ንዘልኣለም
ክምሕጸነኪ ‘የ ንዘልኣለም
ድንግል ንነፍሰይ ንዘልኣለም
ሓደራ ድንግል’ኪ ዋሕሰይ(x2)
***
ብጣዕሚ ብዙሕ’ዩ ንዘልኣለም
ዘለኒ ፍቕሪ ንዘልኣለም
ኣይውሰንን ኢዩ ንዘልኣለም
ኣይግለጽን’ዩ ንዘልኣለም
ብኣደይ ይፍሳህ ንዘልኣለም
ሓጎስ ይመልኣኒ ንዘልኣለም
ስማ እናጸዋዕኩ ክዝምር ኢየ(x2)
***
ንዒ(x2)ክብላ ንዘልኣለም
ለይቲ ምስ መዓልቲ ንዘልኣለም
ኣይትፍለየንን ንዘልኣለም
ንዓይ ቀረባ’ያ ንዘልኣለም
ዕጹብ(x2)ኢሎም ንዘልኣለም
ኣመስጊኖማ ንዘልኣለም
ክብራ ንምግላጽ ስኢኖም ቃላት(x2)
</teref>
</mezmur>
<mezmur id="16" category="3" title="ጭንቀተይ ንዓኪ ክነግር ኢየ">
<azmach>
ጭንቀተይ ንዓኪ ክነግር ኢየ
ንብዓተይ ከም ውሕጅ ከፍስስ’የ
ድኻመይ ርኣዪ ሓዛኒት ርህርህት
ብኣኺ ክጸንዕ ኪዳነ ምሕረት
</azmach>
<teref>

ኣብ ውሽተይ ንዘሎ ስቓይን ጭንቀትን ከቕርቦ ቅድሜኺ
ናይ ሓዘነይ ብዝሒ ካብ ከተማ ልበይ የርሕቖ ፍቕርኺ
ብጽሕኒ ቀልጢፍኪ መርገመይ ክድምሰስ
ወዱ ክበሃል ክምላእ ብሓጎስ
***

መቐረት ህይወተይ መዕረፊት ሓጎሰይ ንስኺ ኢኺ ኣደይ
ጸሎትኪ ረዲኡኒ’ዩ ኣብ’ቲ ቅዱስ ስፍራ ኣብ ቤቱ ምዕራፈይ
ከይናወጽ ከይፈርሕ ኣብ ቤትኪ ኣንብርኒ
ክብርኺ ይብዛሕ ድንግል ቅረብኒ
***

ምስኪን እንተተበሃልኩ ፍጹም ውን ንዑቕ ቅድሚ ናይ ዓለም ሰባት
ንዓኺ ተጸጊዐ ረኺበ መቕደስኪ ናይ ክብረይ መድሃኒት
ከይናወጽ ከይፈርሕ ኣብ ቤትኪ ኣንብርኒ
ክብርኺ ይብዛሕ ድንግል ቅረብኒ
***
ንሰናይ ኮይኑለይ ንብዓተይ ምፍሳሰይ ጸጋይ ኣብዚሕክለይ
በረኸት ሂብክኒ ጥርሑ ኣይኮነን ውሻጠ ናይ ቤተይ
ህያበይ ኢኺ ድንግል ይብጻሕኪ ምስጋና
ክነግር’የ ንዓለም ናትኪ ዜና
</teref>
</mezmur>
<mezmur id="17" category="3" title="ሰላም ለኪ ማርያም">
<azmach>
ሰላም ለኪ ማርያም
ወለተ ሃና ወኢያቄም
መሰረቱ ለኣለም ወጥንተ መድሓኒት ዘእምቀዲሙ
</azmach>
<teref>
ኩሎም ወለዶታት የመስግኑ ንዓኺ
ናይ ኩሎም ትውልድ የዘንትዉ ስምኪ
ተስፋ ናይ ኣዳም ናይ ድሕነት ምልክት
መመክሒት ኩሎም ድንግል ሓዛኒት ሰላም ለኪ
***
ምኽንያት ናይ ድሕነትና እንተዘይፈጥረልና
ተወልዱ ካባኺ እንተዘየድሕነና
ከም ሰባት ናይ ሰዶም ከም ሰባት ጎመራ
ምጠፋእና ኔርና ኣብ’ዛ ውሽጢ ዓለም ሰላም ለኪ
***
እቲ ናይ ጥፍኣት ማይ ዝመጽኣሉ ዕለት
ኖህ ነታ ርግቢት ልኣኻ ናብ መሬት
መወገዲት ጥፍኣት ምልክት ናይ ድሕነት
ሓመልማላዊት ድንግል ንስኺ ኢኺ ሰላም ለኪ
</teref>
</mezmur>
<mezmur id="18" category="3" title="ኣፍ ደገ ሰማይ">
<azmach>
ኣፍ ደገ ሰማይ መሳልል ያዕቆብ
ተስፋ ዝኾንኪ ነቲ ቀዳማይ ሰብ
መድሕን ወሪዱ ብኣኺ ናብ ዓለም
ኣደ ክርስቶስ ክብሪ ኣለኪ ማርያም
</azmach>
<teref>
ኣኽሊል ትምክሕትና ናይ ዓሌትና ክብሪ
ኣብ ከርስኺ ጸርኪ ንኩሉ ጸዋሪ
ደመና ኩንና ክዘንበልና ምሕረት
ናይ ሓደራ ኣዴና ሓፍቶም ንመላእክት
***
ጽልኢ ኣብቂዑ’ዩ መንደቑ ፈሪሱ
ብፍረ ማህጸንኪ ዘመን ተሓዲሱ
ውዳሴኺ ኣለና ዝፍልፍል ካብ ልቢ
የለን ካብ ፍጥረታት ካባኺ ዝዓቢ
***
ሽግርና ክውገድ ንክባረኽ ቤትና
ንዒ/2/ ንበል ከምቶም ኣቦታትና
ክኸውን ‘ውን ሎሚ ከም እቲ ናይ ቀደም
ሃልዊ ምሳና ዝነበርኪ ምስኦም
***
እምነትና ኣጽኒዕና መብራህትና ኣብሪህና
ክንቅበሎ ኣብ ሰማይ ንልዑል ኣምላኽና
ዘይትና ከይጎድል ጽድቂ ከይሰኣን
ብናይ ኪዳንቂ ቃል ጸግኡ ንልምን
</teref>
</mezmur>
<mezmur id="19" category="3" title="ኪዳነ ምሕረት መሳልለይ">
<azmach>
ኪዳነ ምሕረት መሳልለይ
ቃልኪዳን ዘለኪ ተስፋ ናተይ
መለኮት ዝጾርኪ ሓዊ እሳት
ይምሕጸን ብኣኺ ዘንተእለት(x2)
</azmach>
<teref>
ጽድቂ ዝለበስኪፍጹም ቅድስና
ንጽሕቲ ዕምባባ መሰረት ድሕነትና
ከምዝተበሰርኪ ብመልኣከ ዜና   …
ኣስምዕኒ ምሕረት ዘደስት ሕልና  x2
***
ብገደል ናይ ሓጥያት ወዲቀ ከይጸድፍ
ትዕድልቲ ጎልጎልታ ምርኩስ ናተይ ደገፍ
ብናይ ምሕረት ኪዳን ዝኣተወልኪ ቃል …
ኣስግርኒ ካብ ገፋዒ ማዕበል x2
***
ክብርኺ ክገልጽ ዝኽእል ኣይኮንኩን
ብጸጋን ግብርን’ውን ገና ኣይደልደልኩን
ኪዳንኪ ዘኪረ ክንብርከኽ ናባኺ…
ልበይ ኣስንቕዮ ካብ ምሉእ ጸጋኺ x2
</teref>
</mezmur>
<mezmur id="20" category="3" title="ለምንልና">
<azmach>
ለምንልና(x3) ናይ ኣምላኽ ኣደ
ድንግል ማርያም(x2)እህ ድንግል ማርያም እመ ብዙሓን
</azmach>
<teref>
ናይ ሓደራ (x2) ናይ ቃልኪዳን  ናይ ኩላትና ኣደ
መፍቀሪት ሰብ ኢኺ ማዕከን ለውሃት(እህ)
ጠበቓ ናይ ጥቑዓት ልሳን ናይ ድኻታት
***
ክብሪ ኣሎና ጸጋ ኣሎና ተስፋ ኣሎና ብልማኖኺ
ካብ መዓት ናይ ሰዶም ናይ ጎመራ (እህ) መድሓኒት ዝሓደገልና ይመስገን ጎይታና
</teref>
</mezmur>
<mezmur id="21" category="4" title="ዘርግሕ ክንፍኻ">
<azmach>
ዘርግሕ ክንፍኻ ኣብ ልዕሌና
ጓስየና ኢኻብበትሪ መስቀልካ
መታን ከይንወድቕ ብፈተና
ቅዱስ ገብርኤል ረዳኢ ኩልና
</azmach>
<teref>
እቲ ሓያል ኣምላኽ ኩሉ ዝከኣሎ
ኣብ ግዜ ፈተናይ ጸቢቡኒ ከሎ
ካብቶም ልኡኻቱ ንምሕረት ዝወርዱ
ገብርኤል ልኢኹ ጸላእተይ ኣርዒዱ
ከየንደልህጽ እግረይ ገብርኤል
ንኸይሓዝን ልበይ ገብርኤል
ኣብ ግዜ ፈተናይ ገብርኤል
ዘውትር ሃሉ ምሳይ ገብርኤል
***
ተስፋይ ንከይቅህም ረዳኢ ስኢነ
ሰላመይ ከይዝረግ ጋብላ ጭንቀት ኮይነ
ስምካ ገብርኤል’ዩ ትርጉሙ ሰብ ኣምላኽ
ኣብ ዙርያይ ተረኸብ ዜና ምድሓን ስበኽ
ንድንግል ማርያም ገብርኤል
ከምቲ ዘብሰርካያ ገብርኤል
ሰላም እንዳሰበኽካ ገብርኤል
ነፍሰይ ኣህድኣያ ገብርኤል
***
ሊቀ መላእክት ኣብ ቅድሚት መንበርካ
ስም መንክር ኣምላኽ ተሰምዩ ኣብ ልዕሌኻ
ኣዕርግ ንጸሎትና ምሕረት ኣውርደልና
ንማሕበርና ሓሉ ክንፊ ዘርግሓላ
ስምካ ንዝጽውዕ ገብርኤል
ዝኽርኻ ዝገብር ገብርኤል
ቤትካ ንዝበጽሕ ገብርኤል
ኣብ ኣምላኽካ ዘክር ገብርኤል
</teref>
</mezmur>
<mezmur id="22" title="ከንቱ’የ" category="2">
    <azmach>
        ከንቱ’የ ናይ ከንቱ ከንቱ’የ
        ዋሕስን ጠበቓን ኣምላኽ እንተዘይጌረ
        ተስፋ ዝኾነኒ ሂወት ዝህበኒ
        እግዚኣብሔር ጥራሕ’ዩ ዘጸናንዓኒ
        ኣምላኸይ ጥራሕ’ዩ ዘጸናንዓኒ
    </azmach>
    <teref>ኣነ ንጉስ ኔረ ብኽብሪ ዘጌጽኩ
        ኩሉ ኣብዚ ምድሪ ብጥበብ ፈጸምኩ
        ናይዚ ዓለም ደስታ እንዳተራእየኒ
        *** መዓልተይ ኣኺሉ ሞት ግን ወሰደኒ(x2)
        ኣብ ትሕቲ እዛ ጸሓይ ሓድሽ ነገር የለን
        ሰባት ግን ይደኽሙ ክሳብ ዘልኣለም
        ኣነ’ውን ደኸምኩ ክረኽባ ንጥበብ
        ኩሉ ከንቱ ኮይኑ ተሪፏብ መቓብር(x2) ***
        ቅድመይ ዝነበሩ ፈላጣት ናይ ዓለም
        ፍልጠቶም ኣቤሎ ኣለዉ ኣብ መቓብር
        ዙረትን ዕብዳንን ኩለን ፈቲነየን
        ክሳራ ጥራሕ ኢዩ የብሉን ቁም ነገር(x2) ***
        ብልበይ ዝሓስቦ ተስፋ ዘንበርኩሉ
        ክሕዞ ኣይከኣሉን ይጭነቕ ኣለኹ
        ፍልጠት ብምብዝሐይ እነኹ ተኪዘ
        ኣነስ ኣብዚ ዓለም ዘይጠቕም ፍጥረት’የ(x2) ***
        ብዙሕ ተሃዊኸ ልበይ ፈቲነዮ
        ናይዚ ዓለም ለውጢ ኣስተማቒረዮ
        ሰሓቕ’ውን ኣብ ውሽጠይ ይሰራሰር ኔሩ
        ኣብ ሓመድ ተሪፉ ኩሉ ከንቱ ኮይኑ(x2)
    </teref>
</mezmur>
</bigData>
